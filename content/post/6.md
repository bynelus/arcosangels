---
title: "#RACEDAY"
date: 2020-04-25T19:21:00+01:00
description: "De eerste Arco's Angels Run. De samenvatting van ons spiritueel leider!"
author: "Arco"
image: "blog/6.jpg"
bodyClass: "single"

---

De afgelopen maanden zijn de atleten uit de hardloopgroep al lekker op dreef. De ene na de andere training verschijnt op Strava ! Sommige duurloopjes alleen, maar zeker de laatste weken ook regelmatig met de groep om een lekkere interval-training te doen, uiteraard op 1,5meter afstand van elkaar. En afgelopen week zelfs een trainingsrondje op “locatie”. Voor sommige atleten onder ons is dit een hele stap, er is iemand in de groep (ik noem geen namen), die eigenlijk altijd hetzelfde rondje loopt; het welbekende autistenrondje.

Maar ja, in de “wedstrijdloze periode” is het lastig om ergens voor te trainen. Trainen met een stip op de horizon om ergens naar toe te trainen werkt toch wat makkelijker. Deze stip op de horizon was vandaag ! Vandaag werd er op Strava de CORONA SOLO 5K georganiseerd. Het idee hier achter is om een snelle 5km te lopen, uiteraard alleen. En de start en finish mogen niet meer dan 200m uit elkaar liggen.  Het meest ideale rondje in de omgeving De Lier is rond het natuurgebied ’t Kraaiennest. Min of meer auto-vrij, asfalt en mocht er wind staan dan kan je hier redelijk beschut lopen. Afgelopen week de puntjes op de “i” gezet en een mooie snel parcours kunnen uitstippelen.  Onze fan schare is de laatste weken ook lekker gegroeid, en wat is er nu leuker om als Superfan mee te mogen lopen met de Arco’s Angels ! Afgelopen dagen onze Superfans benaderd en gevraagd of zij het leuk vonden om mee te doen met deze wedstrijd. Al onze Superfans vonden dit uiteraard een geweldig idee.  

### En dan de dag zelf, #RACEDAY
 Wat doe je de uurtjes op zaterdagochtend voor de wedstrijd ?  Op de groepsapp komen de berichten al achter elkaar voorbij. Wat wordt jou streeftijd ? Zou ik jou inhalen ? Ik heb een ambulance nodig na 5km. Hoe vaak zijn jullie al naar het toilet geweest ? Zenuwkak. Snotneus. Kratje bier als jij mij inhaalt. 2 bakkies koffie. Wat is nu precies de route ?(Thom). Pr verbeteren. Startopstelling. Brokkies.

 Rond de klok van 11uur zouden we starten. Een heuse startopstelling gemaakt, de langzamere lopers eerst en dan de lopers die wat sneller lopen. En dan om de 2 minuten starten, zodat je in de verte toch nog een richtpunt hebt. 

10:50; de eerste lopers verzamelen zich 
10:50-10:55; Een keer of 8 uitgelegd, onder andere aan Thom, hoe de route nu precies loopt 
10:55; zelfs wat publiek is er op af gekomen (thanks voor de support dames !)
 10:59; nog 1 minuut tot de start 
 11:00; Waar blijven Haas en Koole nu ? 
11:03; Ja hoor daar zijn ze
 11:05; De eerste loper, Ed ! gaat van start !
 11:05-11:23; De 11 kipchoge’s zijn lekker aan het hollen
 11:25; Als laatste loper mocht Arco van start gaan, met als doel een krat bier als hij Kappie in zou halen 😁(=gelukt, heel helder Heineken) . Er zijn lopers die wat moeite hebben met luisteren naar het uitleggen van hoe het parcours nu precies loopt. Filmpjes en foto’s van de route en plattegrond over de app, uitleg voor de start en dan nog steeds verkeerd kunnen lopen.. De volgende keer maar je ThomThom meenemen Thom!

  Rond half 12 sprint de eerste loper/Superfan Boers over de finish ! Eindtijd ? Last van GPS, blablabla. In ieder geval ergens rond de 21minuten. Na Boers komt ook Ed over de finish gevlogen. Prima tijd Ed. En dit keer geen ambulance, ook een pluspunt ! 

Een voor een komt de ene na de andere loper over de finish gesprint/gestrompeld/gewandeld. Bij de finish stonden de rondenmissen ons al op te wachten om deze geweldige sportlichamen van dichtbij te aanschouwen en ons de medaille om de nek te hangen   Voor sommige van ons was het een pr; Niels Lingen, erg netjes man ! En dat op een parcours wat je niet gewend bent #autistenrondje. Voor sommige viel de tijd misschien wat tegen, maar uiteindelijk zijn de meeste van de lopers uit de Arco’s Angels groep en onze Superfans sneller geweest dan de vooraf aangegeven streeftijd !!  Na de groepsfoto snel weer richting huis voordat oom-agent ons met de heel de groep bij elkaar ziet staan.  Bij thuiskomst alweer de eerste plannen over de app voor het vervolg van deze geweldige dag. Op naar mooie trainingen en op naar de volgende stip op de horizon; zaterdag 6 juni!

Hieronder nog even de streeftijden en uiteindelijke eindtijden 
Rob; 24.38 => 25.05 
Koole; 22.30 => 23.24
 Haas; 23.00 => 22.20
 Niels Lingen; 24.00 => 23.11 
Arco; 17.32 => 17.11 
Ed; 26.00 => 25.46
 Frank; 22.00 => 21.17
 Kappie; 22.38 => 21.25
 Boers; 25.00 => 21. nog wat
 Thom; 24.30 => Rondje Schipluiden
 Boeketi; 22.29 => 22.48 
Lennart; 23.15 => 23.25

Ook Superfan worden en graag mee willen lopen op zaterdag 6 juni?  Ga naar www.arcos-angels.nl en bekijk het KM klassement.