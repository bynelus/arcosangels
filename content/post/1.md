---
title: "Nieuwe website & CPC"
date: 2020-03-09T21:53:00+01:00
description: "Welkom op onze nieuwe website. Met gelijk een leuke update van afgelopen weekend."
author: "Niels Koole"
image: "blog/1.jpg"
bodyClass: "single"

---

### Dat is nog eens leuk!

"Een nieuwe website" zal je denken. Dat klopt helemaal. We waren als groep toe aan een volgende stap en die is genomen. Via deze website willen we onze vrienden, kennissen, familie en andere contacten op de hoogte brengen van onze sport activiteiten die we met enige regelmaat beoefenen.

Zo hebben we allerlei pagina's waar je onder andere ons kilometer klassement kan bekijken. Maar ook wie nou daadwerkelijk bij de Arco's Angels zitten. Ik nodig je uit om eens een kijkje te nemen op deze pagina's en wie weet kom je nog wat leuke info tegen.

### CPC Loop Den Haag

De CPC is een bekende loop binnen onze groep. Wij nemen daar normaliter flink wat kilometers af. Maar dit jaar liep het door omstandigheden net even anders. Gelukkig waren 'we' toch nog represent.

Arco heeft afgelopen weekend deelgenomen aan de CPC in Den Haag. Het was geen zonnige dag maar er zat veel zuurstof in de lucht, samen met een redelijk aangename temperatuur was het ideaal loopweer. Hij is aan het trainen voor de marathon en deze ronde paste goed in zijn schema. 

Na een goede voorbereiding van ca 12 km, heeft hij de halve marathon uitgelopen met een gemiddelde tijd van 3:40 per km. Dit zijn tijden waar velen van ons nog van dromen en daarom zijn wij extra trots op deze score. Samen met zijn collega's van Agium Running hebben zij hiermee het podium behaald. Zie de foto. Arco Poot helemaal rechts.

Op naar de volgende!

### Om af te sluiten

Om een goede indruk achter te laten bij onze collega-runners zijn wij bezig met een marketing plan. Dit zal onder andere een sport tenue omvatten. Hiervoor zijn wij op zoek naar sponsoren. 

Mocht je interesse hebben om deze groep te willen sponsoren, neem dan contact met ons op via info@arcos-angels.nl.

#### Ohja, handig om te weten.

In een vriendengroep komen koosnaampjes vaker dan gemiddeld voor. Zo ook bij ons. Om verwarring met twee Niels'en te voorkomen, kennen wij, ook binnen de website, Niels en Koole. Niet heel creatief maar wel zeer effectief. De naam Luuk zal je niet vaak zien, Haas daarentegen wel, kan even schakelen zijn. Ook Arco noemen we vaak bij zijn achternaam. Alleen de bijnaam van Rob laten we vanwege privacy redenen even varen op het online internet.

Bedankt voor het lezen. Tot de volgende.

Niels Koole.