---
title: "fanBLOG: Zoals een echte RBR betaamd!"
date: 2020-07-30T8:30:00+01:00
description: "Zaterdag 25 juli 2020 was de dag dat ik debuteerde op de run-bike-run van de Arco’s Angels. Het was een dag om nooit te vergeten."
author: "fanLENNART"
image: "blog/9.jpg"
bodyClass: "single"

---

Zaterdag 25 juli 2020 was de dag dat ik debuteerde op de run-bike-run van de Arco’s Angels. Het was een dag om nooit te vergeten. ‘Runners High’, ‘Beastmode’, ‘Snelle wissel’, ‘tempobeul’ het zijn voor de ervaren Angels natuurlijk termen die ze vaak gebruiken. Voor een goedwillende amateur als ik was het allemaal nieuw. Ik heb deze dag veel geleerd. Een kort verslag.

Het begon allemaal met een slecht gelezen appje. In de Arco’s Angels appgroep kwam de vraag voorbij of we meewilden doen aan de run-bike-run. Ik scande hem even snel, las het woord ‘bike’ en dacht: ja leuk! Dat bleek een foutje. Na de legendarische 5km ArcoFanrun rondom het Kraaiennest is mijn hardloop carrière namelijk hard bergafwaarts gegaan. Steeds vaker verkoos ik de fiets boven de hardloopschoenen. En zo werd de hardloopconditie gauw minder. Ik kreeg meer lol in het fietsen en zodoende zag ik het woord Bike en was er snel besloten dat ik mee ging.

Deelnemers van de dag: Koole, Rob, Haas, Ron, ondergetekende en uiteraard de master zelf: Arco. De laatste had de avond ervoor nogal diep in het glaasje gekeken, was eruit geveegd bij zowel de Witte als de Westgaag, had veel shotjes op en moest gewoon om 7 uur beginnen met werken. Afijn, toen Arco bij het startpunt aankwam zweette hij al als een otter. Maar zoals hij zelf zei: ‘Ach, op de kerklaan zal het alwel weer gaan’. Kerklaan dus, we startte op de Veilingweg bij Ron. Waarvan akte. 
Koole & Haas hadden de avond ervoor ook genoten van lekkere drankjes. Koole had zelfs ’s middags voor de start nog even 1 buisje op. ‘Gewoon, voor de lekker.’ Eigenlijk waren alleen Rob en ik topfit. En misschien Ron ook, maar daarover later meer.

En ja, als iedereen zo aan de start staat, ligt het tempo aan het begin niet zo hoog. Arco, Haas & ik begonnen met lopen. Rob, Ron & Koole dus op de fiets. En wat mij in de eerste kilometers direct opviel: het continue geklets van Poot. Sowieso was iedereen nog druk bezig met praten terwijl ik alleen maar bezig was met het reguleren van mijn ademhaling. Hoe doen ze dat toch? Is dat de ervaring?  Maar hoe meer kilometers we wegtikte, hoe stiller het werd. Behalve Arco, kabouter Kwebbel is er niets bij. Ik ken oma’s van bepaalde Arco’s AngelsFans die minder ouwehoeren.

De route liep over vele tuinderswegen langs de Wollebrand, door Kwintsheul richting Wateringen. Daar moesten we volgens Rob echt even langs de Hornbach, want dan waren we tenminste ergens geweest….
De zweetplekjes breidde zich steeds verder uit. Goed te zien op de foto’s van Koole.

Wateringen uit, brug omhoog naar de Bonte Haas. Opeens ging het tempo omhoog. Onder leiding van Rob werd er even flink doorgetrokken. Rob zat in zijn ‘Runners High’. Dit heeft hij deze dag dan ook duidelijk laten weten aan iedereen die er niet om vroeg. Wat het is? Blijkbaar kan je dan opeens heel hardlopen en ben je zo geconcentreerd dat je bij de wissel niet meer denkt aan je fiets, maar alleen aan het lopen. Dit gebrek aan concentratie leidde tot een schitterende valpartij van de fiets. Met een mooie blauwe plek op mijn tot gevolg.  Tijd om erover na te denken had ik niet. Luidkeels werd ik 5 minuten later aangemoedigd door wat net te dikke gasten in een boot. ‘Tyfusjood loopt weer achteraan!’ ‘Joden lopen altijd weg’ en andere aanmoedigen vlogen mij om de oren. Ik denk dat het iets te maken had met mijn wit-rood-witte shirt. 
Ondertussen bleek dat toch alleen Rob en ik alleen echt fit aan de start stonden. Ron had last van zijn hamstring, knie, enkel of kutje. Niemand wist het echt, maar hij wilde niet meer lopen. Uiteraard loste zijn held, Arco, dit vakkundig op door te zeggen: ‘Hehe, eindelijk lekker alles hardlopen.’

Langzaamaan zetten we weer koers richting de Lier. De beentjes begonnen al wat zwaarder te worden. Opeens een keuzemoment! Woudzicht of Groeneveldseweg? Arco koos voor Woudzicht, de rest voor de Groeneveldseweg. Wie zou er eerder aankomen op de veilingweg? Haas bleek een knopje te hebben en zette zijn befaamde Beastmode aan. Aangezien ik tegelijk met Haas moest lopen voelde ik letterlijk wat dit betekende. Een ongekende tempoversnelling was het resultaat van deze beastmode. Ik hijgde, ik pufte, ik bouwde op, ik bouwde op, het bloed steeg naar mijn kop. Maar het was de liefde voor sport! 1
Waardoor we konden blijven gaan en ik nog enigszins bij kon blijven.
Gelukkig was het niet ver meer. Een laatste eindsprint leidde tot de finish. We kwamen zelfs iets eerder aan de Arco. Die rustig aan had gedaan (opbouwen van 4.20 de km. Tot 4.00 de km).

We plofte neer in de nieuwe loungeset van Ron. En daar kon het sterke verhalen vertellen beginnen. Alles werd netjes geëvalueerd. Zoals alleen echte professionals (en daar reken ik de Angels nu zeker bij!) kunnen. Elke meter wisten ze nog, elke foute pas en elke goede wissel werd besproken.
Heerlijk om eens mee te maken. Helaas moest ik vanwege geboortegevaar gauw naar huis en kon ik de derde helft dus niet meedoen. Maar ik vermoed dat ze ook daarbij weinig fout hebben gedaan.

Wat een dag, 1 om nooit te vergeten!

1 Vrij naar: Niki Terpstra, na het winnen van Vlaandrens Mooiste. https://www.youtube.com/watch?v=mKEUf2WhT88