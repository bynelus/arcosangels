---
title: "Sponsor update & website update"
date: 2020-03-18T18:16:00+01:00
description: "Sponsor update & verbeteringen op de website."
author: "Niels Koole"
image: "blog/2.jpg"
bodyClass: "single"

---

### KM Klassement

Het KM klassement op de website zal je niet zijn ontgaan. Bij de lancering van de website werkte deze pagina nog met fictieve data. Inmiddels staat deze nu in verbinding met Strava. Al onze hardloop activiteiten zijn daarmee binnen enkele uren zichtbaar op de website. Handig hé, de techniek staat voor niets. 

Ohja, het klopt dat je Niels en Haas nog niet op de website terug ziet. Hier zal op korte termijn verandering in komen zodat je een compleet beeld hebt van ons plan om fit te worden én te blijven.

### Sponsor update

Zoals je in de vorige blogpost hebt kunnen lezen is dat we bezig zijn met sponsoren. We kunnen melden dat de eerste mondelingen afspraken al zijn gemaakt. Er wordt achter de schermen hard gewerkt om hier vorm aan te geven. Zou toch leuk zijn om in de lente met een mooi Angels shirt te kunnen hardlopen.

### Dan nog even over Mr. Corona

We zijn er allemaal van in de ban. De een moet verplicht thuiswerken, de ander wisselt het af en sommige kunnen hun werk zoals gewoonlijk doorzetten. Maar hoe doen wij dat met hardlopen? Vooralsnog deinzen we niet terug. De trainingen gaan gewoon door maar we houden het in de gaten. Helaas is de marathon van Rotterdam wel afgelast, laten we hopen dat deze later in het jaar wordt ingehaald of we ons kunnen richten op een alternatieve loop.

Bedankt voor het lezen. Tot de volgende.

Niels Koole.